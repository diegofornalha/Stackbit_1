---
layout: PostLayout
title: A lakberendezés ügyfélszerzésben betöltött szerepe a szálláshelyfejlesztésben
date: '2022-11-22'
excerpt: >-
  Egyre nagyobb a vendégek igénye az esztétikus berendezéshez, az ennek való
  megfelelés közben érdemes szem előtt tartani, hogy más szemlélet szükséges egy
  otthon és egy szálláshely berendezéséhez.
bottomSections: []
seo:
  title: >-
    A lakberendezés ügyfélszerzésben betöltött szerepe a
    szálláshelyfejlesztésben | Appartman Blog
  description: >-
    Egyre nagyobb a vendégek igénye az esztétikus berendezéshez, az ennek való
    megfelelés közben érdemes szem előtt tartani, hogy más szemlélet szükséges
    egy otthon és egy szálláshely berendezéséhez.  
author: content/data/team/person-xqkrwa90t.json
featuredImage:
  type: ImageBlock
  url: /images/wide.png
  altText: altText of the image
  caption: Caption of the image
  elementId: ''
  styles:
    self:
      opacity: 100
---
`A vendégek irányából érkező változó igények a szálláshely-tulajdonosok felől is növekvő igényt generáltak az esztétikus berendezés kialakítása iránt. Egyre többen vesznek igénybe akár lakberendezői segítséget is. Azt viszont érdemes szem előtt tartanunk, hogy teljesen más szemlélet mentén rendezzük be a saját otthonunkat, mint a szálláshelyünket.`

###### `gyetvai éva vendégcikke`

![](/images/lakberendezes-maganszallashely-gyetvai-eva-appartman.jpeg)

Az idegenforgalmi közgazdász, vállalkozásfejlesztő és lakberendezési tanulmányaimat ötvözve egy olyan módszert alakítottam ki, ami a belső terek kialakítása és dekorálása során a célcsoport igényeit és szokásait veszi alapul: a célcsoporthoz (az ideális vendéghez) igazítjuk a belső kialakítást, ezáltal megkönnyítve a pozicionálást és az eladást, elősegítve az ügyfélélmény emelését és végső soron a vendégelégedettséget.

A szolgáltatás tárgyi tényezőivel tudjuk megmutatni a láthatatlant, ezért kiemelten fontos, hogy azok minősége összhangban legyen a nyújtott szolgáltatás minőségével: ne mutassa se többnek, se kevesebbnek a szálláshelyünket a valóshoz képest.

A szálláshely nem a szálláshely-tulajdonos otthona, hanem üzleti értelemben egy rövidtávú kiadásra szánt ingatlan. Mivel, tapasztalatom szerint, a vendégház létrehozása jellemzően a tulajdonosának „szerelem-projektje” szokott lenni, ezért sokszor gyengén körülírható a határ: összességében mégis elmondható, hogy egy otthontól semlegesebbnek kell lennie a szálláshely berendezésének, a lakás kiadásra, eladásra való felkészítésénél (home staging) azonban személyesebbnek. Épp annyira személyesnek, hogy az ideális vendég megszólítva érezze magát. Vannak olyan preferált tárgyak, minták, színek, stílusok, amik jellemzőek az adott célcsoportra, ezeket érdemes tudatosan megfigyelni és kihangsúlyozni a berendezés és dekoráció kialakítása során. A styling azaz utolsó simítás, amivel teljessé, hangulatossá tesszük, élettel töltjük meg a teret.

> A szálláshely berendezése a vendégszeretet, a figyelmesség egy megnyilvánulási formája.

![](/images/vendeghaz-berendezes-tippek-gyetvai-eva-appartman.jpeg)

#### A vidéki szálláshelyek versenyelőnyét három tényező tudatos használatában látom

lakberendezés, online marketing, fenntartható turizmus.

Célom, hogy a lakberendezést beemeljem a méltó helyére: a szálláshelyek marketing stratégiájába. Az enteriőr, és a szálláshely egyedi atmoszféráját hangsúlyozó brandfotók azok, amik végső soron eladják a vendégéjszakákat. A berendezésnek ezen túl is óriási szerepe van, hiszen az szűrőként is funkcionál (megszólítja az ideális vendéget), a vendégélmény szerves része, illetve nem mindegy az sem, hogy ki fogja kivenni a szálláshelyünket, azt mennyire tiszteli és óvja majd. Környezetpszichológiai tény, hogy a szép környezetben, mi magunk is szebben viselkedünk.

Az online marketingben rengeteg lehetőség kínálkozik az arra nyitott szálláshely-tulajdonosok számára. Egy olyan kommunikációs csatorna, ami képes közvetlen kapcsolatot teremteni, illetve alkalmas a folyamatos kapcsolattartásra, lehetőség a vendégélmény előzetes „kipróbálására”.

> Küldetésem, hogy megmutassam, hogy milyen hatalmas erő rejlik az ember és környezete kölcsönhatásában. Társadalmi, gazdasági, környezeti, és egyéni értelemben egyaránt.

![](/images/lakberendezes-es-vendegszerzes-maganszallas-apartman-vendeghaz-gyetvai-eva-appartman.jpeg)

A fenntarthatóság a turizmus szektorban is meghatározó cél és véleményem szerint a jövőnk szempontjából a helyes irány. A fenntartható turizmus elveinek gyakorlatba ültetése, és azok tudatos választása biztosítja hosszú távon az abban részt vevők életminőségének fenntartható emelkedését. A fenntartható turizmusnak nem csak természeti, környezetvédelmi, hanem társadalmi és gazdasági aspektusai is vannak. Ilyen célok lehetnek akár a helybéli munkavállalók foglakoztatása, a helyi kézműves termékek, helyi művészek népszerűsítése.

Meggyőződésem szerint a tudatosság az a gondolkodásmód, ami elvezet a fenntarthatósághoz. Lelki, és anyagi értelemben egyaránt.
A piacon jelen lévő rengeteg új termékben, szolgáltatásban, technológiában könnyű elveszni, ezért fontos, hogy bármilyen fejlesztésbe is fogunk, annak megkezdése előtt tájékozódjunk minél szélesebb körben, gyűjtsünk információkat és tárjuk fel a lehetőségeinket, tehát tervezzünk.
