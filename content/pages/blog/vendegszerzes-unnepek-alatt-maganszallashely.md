---
layout: PostLayout
title: Csábíts vendégeket a szálláshelyedre az ünnepek alatt!
date: '2022-12-07'
excerpt: >-
  Sokan félnek, ha túl drága lesz a szálláshely, vendégeket bukhatnak. Az
  áremelkedés azonban nem ördögtől való, csak jól kell meghatározni a mértékét.
bottomSections: []
seo:
  title: Csábíts vendégeket a szálláshelyedre az ünnepek alatt! | Appartman Blog
  description: >-
    Érdemes lehet elgondolkodni azon, hogy a karácsonyi-szilveszteri időszakra
    kínálj egy kis akciót a vendégeknek, próbáld minél vonzóbbá tenni számukra a
    szálláshelyedet. 
author: content/data/team/person-xqkrwa90t.json
featuredImage:
  type: ImageBlock
  url: /images/karacsonyi-vendegek.png
  altText: altText of the image
  caption: Caption of the image
  elementId: ''
  styles:
    self:
      opacity: 100
---
`Kétféle ember létezik: aki szívesen utazik el az ünnepek alatt, és aki el sem tudja képzelni, hogy ezt az időszakot ne otthon, a szeretteivel töltse. Utóbbiak nyilván nem a Te célközönséged lesznek, de az első csoportba tartozók miatt érdemes lehet elgondolkodni azon, hogy a karácsonyi-szilveszteri időszakra kínálj egy kis akciót a vendégeknek, próbáld minél vonzóbbá tenni számukra a szálláshelyedet. Ahhoz, hogy ezt megtehesd, ismerned kell a régiód vonzerejét és a vendégeid motivációit az utazásra.`

``![](/images/karacsonyi-vendegek.png)

## Miért utaznak el sokan karácsonyra?

Annak, hogy valaki nem szeretné otthon tölteni az ünnepeket, számos oka lehet:

*   **nincs népes rokonság**, akikkel ünnepelhetne, ezért ő ezt az időszakot használja ki arra, hogy kikapcsolódjon valahol máshol;

*   túl népes a rokonság, nagy a nyüzsgés, ezért **szeretne egy kicsit megszökni** egyedül vagy a szűk családjával;

*   **ki akar maradni a karácsonyi készülődés őrületéből**, szeretne nyugodtan ünnepelni úgy, hogy nem ő készít ötfogásos ünnepi vacsorát, díszít fát, suvickolja tisztára a házat;

*   **vágyik a környezetváltozásra**, szívesen ünnepel valahol máshol, hogy könnyebben hagyja maga mögött az év végi hajtással járó stresszt.

A lista persze nem teljes, az okok nagyon sokrétűek lehetnek. A lényeg, hogy sokan utaznak el az ünnepekre, így szállásadóként ezt az időszakot is ki tudod használni – ha neked nem jelent problémát, hogy **az ünnepek alatt is figyelned kell a vendégeidre**.

## Hova szeretünk menni karácsonykor?

Nos, ez szintén olyasmi, ami mindenkinek más. Van, aki a **nyüzsgő városokat** szereti, ahol nyitva találja az éttermeket, karácsonyi vásárokban nézelődhet. Mások viszont inkább **meghitten elvonulnának** pihenni egy csendes, vidéki helyre, ahol adott a téli hangulat.

Sajnos nálunk szinte sosem garantálható a téli képeslap-szerű, havas táj, de meghittséget, nyugalmat így is tud kínálni bármelyik szálláshely, ha a tulajdonosa elég figyelmet fordít erre.

## Ne csak szállást kínálj, karácsonyt is!

Az előzőekben leírtak miatt célszerű egy kicsit **felkészíteni magát a szálláshelyet az ünnepi időszakra**. Talán alapnak tűnhet, mégis sok magászálláshelynél hiányzik a **karácsonyi díszítés**: legyen felállítva egy kis feldíszített karácsonyfa, fényfüzér az ablakokon, adventi koszorú, egyéb karácsonyi dísztárgyak. Ne feledkezz meg az **illatokról**: egy kis narancsos-fahéjas, forralt boros, vagy éppen almás-fahéjas illat ilyenkor mindig kellemes.

Nem kell túlzásba esni, csak ízlésesen, de érződjön az ünnep hangulata!

Házigazdaként is hozzájárulhatsz mindehhez, ha egy kis forralt borral kínálod a vendégeket érkezéskor, bekészítesz némi karácsonyi süteményt. Írhatsz ki a szálláshelyen információkat arról, honnan tudnak ünnepi menüt rendelni, milyen éttermek lesznek nyitva karácsonykor. Mindezt persze az ajánlatodban is kommunikáld, hogy a vendégek láthassák: ha nálad foglalnak, meghitt karácsonyban lehet részük

## Programok a környéken

Nem mindenhol vannak karácsonyi programok, de ha a Te környékeden igen, azt mindenképpen **tudasd a potenciális vendégekkel**! A [közösségi média felületeken](https://appartman.hu/blog/vendeghaz-vendegszerzes-facebookrol/) mindenképp hívd fel a figyelmet az ilyen programokra a karácsony előtti hetekben, hogy a vendégek tudjanak róla, érdemes lehet oda ellátogatni. Ugyanez igaz a szilveszteri rendezvényekre, ha tudsz ilyenről a környéken, az komoly vendégmágnes lehet!

Nem csak a klasszikus, ünnephez kapcsolódó lehetőségeket célszerű hangsúlyozni. Szuper, ha van karácsonyi vásár, lesz közös ünnepség, de legalább ekkora vonzereje lehet egy **korcsolyapályának, síelési, szánkózási lehetőségnek**, sőt, a téli kirándulások is sokaknak csábítóak. Ne csak várd, hogy jöjjenek a vendégek: tudasd velük, miért érdemes menniük!

## Akciók a téli szünetre

Az [őszi szünet idén elmaradt](https://appartman.hu/blog/elmarad-az-oszi-szunet-mi-lesz-a-foglalasokkal/), ezzel pedig a november eleji foglalások zöme is elúszott, de a téli szünetet még ki lehet használni! Több vendéget csábíthatsz a szállásodra, ha **akciós ajánlatokat hirdetsz**: 4 éjszaka 5 áráért, X% kedvezmény Y napra stb.

Fontos, hogy ezeket úgy árazd, **hogy a vendég valóban azt érezze, hogy jól jár, de neked is pozitív legyen a mérleg.**

Jó, ha tudod, hogy karácsonykor 2-3, szilveszterkor 1-2 napot foglalnak a legtöbben. Ha egyel több éjszakáért még egyet adsz ajándékba, azzal nyertél plusz egy napnyi bevételt. Érdemes így nézni ezeket a kedvezményeket: valójában olyan napokat adsz ajándékba olyan napokért, ahol valószínűleg nem lenne foglalásod. Ugyanez igaz a százalékos kedvezményre, ha kicsit olcsóbban kínálod a szállást több napért cserébe, összességében több lehet a bevételed.

Az év vége nem a legkönnyebben feltölthető időszak a szálláshelyeken, de nem is uborkaszezon. Egy kis kreativitással gondoskodhatsz róla, hogy megteljen a szálláshelyed ilyenkor is!
