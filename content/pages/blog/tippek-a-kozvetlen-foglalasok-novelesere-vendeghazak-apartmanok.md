---
layout: PostLayout
title: 'Így tűnhet ki a szálláshelyed: tippek, hogy könnyen jöjjenek a foglalások'
date: '2022-10-18'
excerpt: >-
  Magyarországon körülbelül 46 ezer szálláshely van, ebből 42 ezer számít
  magánszálláshelynek. A frekventáltabb helyeken, a népszerű turistacélpontok
  környékén könnyű teltházat produkálni a nagy forgalom miatt, szezonon kívül
  viszont már komolyan meg kell dolgozni a foglalásokért.
featuredImage:
  type: ImageBlock
  url: /images/elmarad-oszi-szunet-tippek-szallasadoknak (1).png
  altText: 'Szálláshely minősítés: határidők, költségek, folyamat'
  elementId: ''
  styles:
    self:
      opacity: 100
bottomSections: []
seo:
  title: Elmarad az őszi szünet – mi lesz a foglalásokkal? | Appartman Blog
  description: >-
    Sokan élték meg érvágásként, hogy a kormány bejelentette: idén elmarad az
    őszi szünet. Szállásadóként ez jelenthet akár kiesést is, de ha ügyesek
    vagyunk, találhatunk megoldást a problémára.
author: content/data/team/person-xqkrwa90t.json
---
`Magyarországon körülbelül 46
ezer szálláshely van, ebből 42 ezer számít magánszálláshelynek. Természetesen
ez nem azt jelenti, hogy ekkora a konkurencia, hiszen közvetlen versenytársnak
csak azt tekinthetjük, ami földrajzilag közel helyezkedik el hozzánk. Ettől
függetlenül a verseny nagy lehet, különösen a frekventáltabb helyeken, a
népszerű turistacélpontok környékén. Ezeken a területeken szezonban könnyű
teltházat produkálni a nagy forgalom miatt, szezonon kívül viszont már komolyan
meg kell dolgozni a foglalásokért.`




## Folyamatos figyelmet igényel

A tapasztalatlan szállásadók
gyakran gondolják azt, hogy ha egyszer felszerelték és bebútorozták a szállást,
a továbbiak csak a turnusok közti takarítás lesz a dolguk. Ez azonban súlyos
tévedés, legalábbis, ha szeretnének magas színvonalú szolgáltatást nyújtani, és
elkerülnék azt a problémát, hogy nehezen töltik fel a helyeket.

Ahol sok a vetélytárs, ott
különösen igaz, hogy tenni kell azért, hogy versenyben maradj, azaz ki
kell tűnnie a szolgáltatásodnak. Nem könnyű már az első foglalás előtt meggyőzni
a vendéget, hogy éppen nálad érdemes megszállni, de szerencsére nem is
lehetetlen.

## Hogyan lehet a szálláshelyed vonzóbb, mint másoké?

Első alkalommal van a
legnehezebb dolgod, pláne, ha sok a hasonló kategóriájú szálláshely a
környéken. Azt kell mutatnod, hogy Te jobb szállást kínálsz, vonzóbbá
kell tenned a saját ajánlatodat.

### Ezt a következő trükkökkel teheted meg:

·      
A megfelelő ár megtalálása. Mondanánk,
hogy az ár nem minden, és ez igaz is, de legyünk őszinték: mindig az árat nézi
meg először a vendég egy kategórián belül. Sajnos sokan elszállnak az
árazással, pláne a népszerű helyeken. Nem azt szeretnénk mondani, hogy
árazd alul a szálláshelyedet, de mindenképpen reálisan lődd be az értékét, mert
ha a legdrágábbak közé fogsz tartozni, nehezebben töltöd fel a szállást.

·      
Jó fotók. Nagyon sokan alábecsülik a
fotók jelentőségét, pedig ezek a legfontosabbak. Mindenki képek alapján
próbálja megállapítani, hogy milyen lehet a kiszemelt szálláshely, mennyire
felel meg az igényeinek, mennyire modern, komfortos, mekkorák a terek stb. A
rossz minőségű, homályos képek, a sötét képek, vagy ha alig van kép, jelentősen
csökkenti az esélyeidet a foglalásra. Érdemes beruházni profi fotós által
készített fotókra, hogy a lehető legelőnyösebb felvételek készüljenek.

·      
Részletes leírás. Szintén komoly szerepe
van a foglalásokban a szálláshely részletes leírásának. Ahol a potenciális
vendég alig talál érdemi információt, ott inkább nem foglal. Semmi kedve
felvenni a kapcsolatot azért, hogy megtudja, van-e klíma, grillezési lehetőség,
van-e lehetőség pótágy berakására stb. Inkább majd foglal ott, ahol ezek az
infók eleve adottak. Minden fontos dolgot írj le a leírásban, ha előre
választ kapnak a kérdéseikre, szívesebben foglalnak!

·      
Legyen foglaltsági naptárad és közvetlen
foglalási rendszered! A saját oldaladon mindenképp legyen egy naptár, amin
a vendég egyből láthatja, mikor vannak szabad helyeid. Ez pont ugyanúgy
működik, mint a leírás: ha nincs elég infó, inkább továbbmegy olyan szálláshelyre,
ahol van. Ha nem tudja egyből megnézni, mikor foglalhat nálad, a legritkább
esetben fog e-mailt írni vagy telefonálni, helyette inkább másik szállást
keres. Még jobb, ha lehet az oldaladon [közvetlenül foglalni](https://foglalas.appartman.hu/register) is, így
már biztosan nem megy sehova, ha talál megfelelő időpontot.

·      
Adj egy kicsit többet, mint kell! Nem
arra gondolunk, hogy halmozd el mindenféle luxussal a vendégeket, de az apró
kedvességek sokat számítanak, amikor választaniuk kell. Egy üveg (lehetőleg
helyi) bor bekészítve érkezéskor, programajánló a környékre, a gyerekeknek egy
kis meglepetés csoki nem nagy dolog, de sokat dob a szálláshely megítélésén. Ha
ez látszik a képeken, vagy szerepel a leírásban, vonzóbbá teheti a szállást.

·      
Legyenek pozitív értékeléseid! Ha a
szállás tényleg rendben van, valamint az említett apróságokkal is a vendégek
kedvében jársz, elméletben nem nehéz pozitív véleményeket begyűjteni – a
gyakorlatban viszont, ha valamivel elégedettek az emberek, azt nem feltétlenül nyilvánítják
ki, inkább a negatív véleménynek szeretnek hangot adni. Biztasd őket
értékelésre akár szóban, akár a hazatérésük után egy utólagos e-mailben. Ha
jól érezték magukat, bizonyára szívesen megteszik, a szálláshelyed pedig
hitelesebb és megbízhatóbb lesz a következő potenciális vendégek szemében.

A vendégszerzésnél tehát főként
azon van a hangsúly, hogy az online felülete(ke)n hogyan jelensz meg,
mennyire tudod itt is kielégíteni a vendégek igényeit. Ők gyorsan szeretnének
releváns információkhoz jutni a szálláshellyel kapcsolatban, és azt szeretik,
ha leinformálható a hely: jó alaposan meg tudják nézni fotókon és véleményeket
is olvashatnak róla. Fontos továbbá, hogy minél egyszerűbben lehessen
foglalni. Ha ez mind megvan egy helyen, nem fognak tovább keresgélni!
