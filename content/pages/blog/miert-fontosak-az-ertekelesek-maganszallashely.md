---
layout: PostLayout
title: 'Miért fontos, hogy legyenek pozitív értékeléseid és hogyan szerezd be őket?'
date: '2022-12-07'
excerpt: >-
  Sokan félnek, ha túl drága lesz a szálláshely, vendégeket bukhatnak. Az
  áremelkedés azonban nem ördögtől való, csak jól kell meghatározni a mértékét.
featuredImage:
  type: ImageBlock
  url: /images/karacsonyi-vendegek.png
  altText: altText of the image
  caption: Caption of the image
  elementId: ''
  styles:
    self:
      opacity: 100
bottomSections: []
seo:
  title: Csábíts vendégeket a szálláshelyedre az ünnepek alatt! | Appartman Blog
  description: >-
    Érdemes lehet elgondolkodni azon, hogy a karácsonyi-szilveszteri időszakra
    kínálj egy kis akciót a vendégeknek, próbáld minél vonzóbbá tenni számukra a
    szálláshelyedet. 
author: content/data/team/person-xqkrwa90t.json
---
**Te könnyen megbízol az interneten talált szolgáltatókban? A vásárlások tetemes része online zajlik; sok esetben teljesen ismeretlen vállalkozásoktól veszünk termékeket vagy rendelünk meg szolgáltatásokat. Ugyanez a helyzet, ha utazni szeretnénk: ismeretlen szállásadóknak kell bizalmat szavazunk, látatlanban lefoglalni szálláshelyeket, olykor az összeg egy részét előre fizetve. A bizalmat így nehéz megteremteni, de ha látjuk, hogy mások elégedettek voltak, nyugodtabban foglalunk. Ezért fontosak a felhasználói vélemények, amiket azonban nem mindig egyszerű összegyűjteni.**

## Hol jelenhetnek meg értékelések?

Ha használsz ismert **szállásközvetítő oldalakat**, akkor valószínűleg tisztában vagy vele, hogy ezeken a felületeken a vendégek értékelhetik a szálláshelyeket, ha megvalósult a foglalás. Nagyon fontos, hogy itt a lehető legjobb legyen az értékelés, hiszen **mindenki megbízható helyre szeretne menni**.

Megjelenhetnek ugyanakkor értékelések a **saját weboldaladon**, a **Facebookon**, sőt, a **Google-ben** is, ha erre lehetőséget adsz. Ha a [szálláshelyednek van Facebook-oldala](https://appartman.hu/blog/vendeghaz-vendegszerzes-facebookrol/), ott engedélyezheted a vélemények írását, illetve a Google-ben is van lehetőség megjelenni és helyet adni az értékeléseknek.

## Mi van, ha negatív értékelések jelennek meg?

A vendégek véleményétől sok szállásadó fél. Tudjuk, hogy van az az embertípus, akinek semmi sem jó, aki mindenbe beleköt akkor is, ha egyébként rendben volt a szolgáltatás. Aki már egy ideje foglalkozik szálláskiadással, valószínűleg találkozott ilyen vendéggel. És igen, ők azok, akik előszeretettel hangoztatják is az elégedetlenségüket.

Nos, ha jogtalan lehúzást tapasztalsz, az egyetlen dolog, amit tehetsz, hogy a lehető legnyugodtabb és legkulturáltabb hangnemben **reagálsz rá**, és leírod a saját nézőpontodat. Ebből látszódhat, ha a vendég elvárásai irreálisak voltak, ha ő nem viselkedett megfelelően, és nem jogosak az észrevételei. A másik lehetőség, hogy **nem kezdesz vele semmit** – ha a szolgáltatásod rendben van, akkor egyetlen negatív vélemény mellé jut legalább 10 pozitív, egyértelmű lesz a mérleg, nem fogja érdemben befolyásolni az érdeklődőket.

**Amit semmiképp ne tegyél**: ne válaszolj a vendégnek dühösen, agresszívan, ne minősítsd! Ha a válaszírás mellett döntesz, nyugodtan, objektíven írd le a helyzetet, kerüld a személyeskedést!

## Ha nincs értékelés, az gyanús

Jogosan merül fel benned a gondolat, hogy talán az a legegyszerűbb, ha nem jelennek meg értékelések a szálláshelyről, hiszen akkor negatívumokat sem lehet róla olvasni. Az igazság azonban az, hogy **ha nincs lehetőség véleménynyilvánításra, az sokaknak már önmagában gyanús.**

Az interneten az egyetlen lehetőség arra, hogy meggyőződjünk bármilyen szolgáltatás megbízhatóságáról, ha látjuk, hogy mások már igénybe vették, és elégedettek vele. Ha ilyesminek nincs nyoma, az nem túl bizalomgerjesztő, automatikusan felveti a kérdést, hogy vajon miért nincs ezzel kapcsolatban tapasztalata senkinek. A vélemények elrejtése azt sugallhatja, hogy **az illető nem szeretné, ha mások tisztában lennének vele, hogy milyen a szolgáltatása**, ami arra enged következtetni, hogy nem túl színvonalas. Nagyon sokan keresnek inkább más lehetőséget, ha sehol nem találnak semmilyen személyes tapasztalatom alapuló értékelést.

Éppen ezért, nem javasolnánk, hogy az esetleges negatív vélemények miatt egyáltalán ne akarj értékeléseket megjelentetni. A nagy szállásközvetítő oldalakon nincs is lehetőség ezek elrejtésére, a saját felületeiden pedig nem érdemes kihagyni a vélemények feltüntetését, hiszen ezzel a **hitelességedet ásod alá.**

## Mit tehetsz, ha nem jönnek a vélemények?

Amennyiben azt tapasztalod, hogy bár adsz teret a vélemények megjelentetésének, azok mégse nagyon akarnak szaporodni, **aktívan tenned kell az ügy érdekében**.

Tudnod kell, hogy az emberek általában úgy működnek, hogy ha valami felháborítja őket, valamivel elégedetlenek, azt előszeretettel kürtölik világgá, de ha minden rendben volt, ha azt kapták, amire számítottak, azt csak csendben nyugtázzák.

Éppen ezért, **biztatni kell a vendégeidet arra, hogy írjanak a szálláshelyedről**. A távozás után küldhetsz nekik egy e-mailt akár automatizáltan is, amelyben leírod, hogy reméled, jól érezték magukat, és ha ajánlanák a szálláshelyet másoknak is, akkor legyenek szívesek és értékeljék a megadott felületen. Megkérheted erre a vendégeket szóban is, amikor éppen kijelentkeznek a szálláshelyről. A lényeg, hogy hívd fel a figyelmüket arra a, hogy van lehetőségük értékelni, add tudtukra, hogy hol tudják ezt megtenni, és kifejezetten kérd, hogy tegyék meg. Amennyiben jól érezték magukat nálad, egészen biztosan szívesen tesznek ennek eleget.

Igaz, hogy a vendégvélemények kétélű fegyvernek számítanak, mégis szükség van rájuk, ha látatlanban is hitelesnek szeretnél tűnni. A legjobb, amit tehetsz, hogy **elősegíted a pozitív értékelések megjelenését**, így a szálláshelyed megbízhatónak látszik majd az online felületeken.

