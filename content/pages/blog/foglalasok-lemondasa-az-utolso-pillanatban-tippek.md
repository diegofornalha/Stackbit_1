---
layout: PostLayout
title: 'Lemondás az utolsó pillanatban – mit tehetsz, hogy elkerüld?'
date: '2022-10-22'
excerpt: >-
  Mondtak már le nálad foglalást az utolsó pillanatban? Az ilyen lemondások
  elkerülésére, vagy legalább a kiesett bevétel minimalizálására a legjobb
  fegyver a megelőzés. Van pár tippünk, amik segítségével csökkenhetnek a rövid
  határidős visszamondásaid!
featuredImage:
  type: ImageBlock
  url: /images/lemondas-az-utolso-pillanatban (1)-f42011e8.png
  altText: Lemondás az utolsó pillanatban – hogyan lehet elkerülni?
  elementId: ''
  styles:
    self:
      opacity: 100
bottomSections: []
seo:
  title: >-
    Lemondás az utolsó pillanatban – mit tehetsz, hogy elkerüld? | Appartman
    Blog
  description: >-
    Az utolsó pillanatban történt lemondások elkerülésére, vagy legalább a
    kiesett bevétel minimalizálására a legjobb fegyver a megelőzés. Van pár
    tippünk, amik segítségével csökkenhetnek a rövid határidős visszamondásaid!
author: content/data/team/person-xqkrwa90t.json
og:image: 
  url: /images/lemondas-az-utolso-pillanatban (1)-f42011e8.png
---
`Szinte biztos, hogy szállásadóként már Te is találkoztál azzal a jelenséggel, hogy egy régóta fixált foglalást az utolsó pillanatban lemondanak a vendégek, vagy épp le sem mondják, egyszerűen csak nem jönnek el. Ez nagyon kellemetlen helyzet, mert az ekkor már valószínűleg nincs sok esélyed pótolni a kiesést, így kénytelen vagy lenyelni a veszteséget. Hogy ez minél ritkábban forduljon elő, érdemes
bevezetni néhány megelőző intézkedést, és rendelkezni B-tervvel a hasonló szituációkra.`

![](/images/lemondas-az-utolso-pillanatban%20\(1\).png)

### Miért mondják le az utolsó pillanatban a szállást?

Bár bosszantó jelenség, sokszor valóban nyomós okuk van a vendégeknek a szállás lemondására. Közbejöhet például betegség, baleset, családi problémák, váratlan kiadások. Senki sem akar lázasan nyaralni, gipszelt lábbal ülni a vízparton és a szálláson, esetleg egy válás közepén közös családi nyaralásra menni, vagy pénz nélkül tölteni az időt egy idegen helyen. Mivel a foglalás többnyire jó előre történik, sosem lehetünk benne biztosak, hogy végül tényleg jó lesz az időpont, sajnos számos dolog közbejöhet.

Mindenki tudja azonban, hogy vannak úgynevezett impulzusfoglalók is, akik teljesen átgondolatlanul foglalnak, pontosan azért, mert tudják, hogy később úgyis lemondhatják, ha meggondolják magukat vagy mégsem lesz jó valamiért az időpont. Nem gondolják végig alaposan, hogy tényleg megengedhetik-e maguknak az utazást, valóban el szeretnének-e menni az adott helyre, szabaddá tudják-e tenni magukat az időpontra. Az pedig sajnos eszükbe sem jut, hogy a szállásadónak ezzel komoly kárt okozhatnak.

### Nem szívesen fizetnek előre a vendégek

Az igazság az, hogy az impulzusfoglalók azért is kezelik ennyire lazán a helyzetet, mert tudják, hogy semmibe sem kerül nekik a foglalás lemondása. Ha előre be kell fizetniük akár csak az összeg egy részét, sokkal jobban átgondolják, tényleg akarják-e az utazást. Csakhogy a vendégek zöme nem szívesen fizet előre, különösen azóta, hogy a covid, és most a rezsiárak miatt is bizonytalanná válik a szálláshelyek
elérhetősége. Így nincs semmi, ami arra ösztönzné őket, hogy felelősen foglaljanak.

A teljes előre fizetés, különösen távolabbi foglalások esetén, inkább elriasztó, mint biztosító tényező. Gondolj bele vendégként: 6 hónap múlva utaznál, ha minden jól megy; lefoglalod most a szállást, de kifizetnéd a teljes összeget előre? Ennyi idő alatt rengeteg minden történhet, nincs garancia, hogy visszakapod a pénzedet, ha meghiúsul az utazás – sőt, ha a te hibádból hiúsul meg, valószínűleg nem kapod vissza. Ezt érthető módon kevesen vállalják be.

### Korlátozott ingyenes lemondás

Egy sokkal működőképesebb modell, hogy előleget kérsz, vagy a foglalt időpont előtt 2-4 héttel kéred az összeg kifizetését. Így adtál időt a vendégnek, de magadat sem teszed ki annak, hogy az utolsó pillanatban maradj hoppon anélkül, hogy egy forintot is keresnél. Az előleg mértékét úgy határozd meg, hogy a vendég számára ne legyen túlságosan magas összeg, de téged kárpótoljon a kiesett foglalásért.

Az időpont előtt néhány héttel már nagyobb a fizetési hajlandóság, ekkor ugyanis már sok tényező látható előre, így maga a vendég is biztosabb abban, hogy el fog jönni. Meghatározhatod, hogy a teljes összeget, vagy csak egy részét kéred előre, illetve azt is, hogy meddig van lehetőség az ingyenes lemondásra. Ezt az időszakot úgy lődd be, hogy még biztosan legyen időd feltölteni a megüresedő helyet. Ahogy közeledik a foglalt időpont, úgy kérheted a foglalás összegének egyre nagyobb részét kárpótlásként.

Ezeket a feltételeket sok szállásadó alkalmazza, így a vendégek zöme számára gond nélkül elfogadhatók, téged pedig védenek az utolsó pillanatos lemondásokkal szemben.

### Feketelista a lemondókról

Sok bosszúságtól kímélheted meg magad, ha listázod magadnak a lemondókat (vagy meg nem jelenőket). Így gyorsan kibukik, ha valaki rendszeresen csinálja ezt, és kiküszöbölheted a problémát úgy, hogy egyszerűen nem fogadod. Egy lemondás persze még nem jelenti
azt, hogy az illető sportot űz ebből, pláne, ha időben jelez. De ha valakinél többször is előfordul lemondás, vagy egyszerűen csak nem jön el, anélkül, hogy erről előre szólna, az bátran mehet a listára.

### Érdeklődj az időpont előtt!

Nagyon sok utolsó pillanatos lemondást előzhetsz meg, ha 1 héttel a foglalt időszak előtt felkeresed a vendéget, emlékezteted a foglalásra, megkérdezed, hogy minden rendben van-e, számíthatsz-e rá/rájuk. Ha ekkor kiderül, hogy nem fognak eljönni, még mindig van 1 heted feltölteni a helyüket, nem akkor szembesülsz a ténnyel, amikor már nem nagyon tudsz mit tenni.

### Hirdesd a megüresedett helyet!

Ha hirtelen felszabadul kapacitás, és már nincs sok idő feltölteni, a leghatékonyabb módszer, hogy Facebook-csoportokban
hirdeted meg a szabad helyeket. Főleg országon belül sokan tudnak egyik napról a másikra, vagy akár aznap útra kelni. Ha esetleg megtoldod egy kis last minute kedvezménnyel az ajánlatot, jó eséllyel gyorsan találsz vendéget a lemondók helyére.

### Legjobb gyógyszer a megelőzés

Az utolsó pillanatos lemondásokat legjobban megelőzéssel lehet kezelni: a vendéggel való kommunikáció, az ingyenes lemondás korlátozása komoly ösztönző, hogy tényleg jöjjenek el. Persze még így is adódhatnak váratlan helyzetek, de ezek kevésbé okoznak problémát, ha legalább a foglalás egy részét kifizették. Ha pedig a megfelelő felületeken meghirdeted az üresedést, akár órákon belül feltöltheted a helyeket!
