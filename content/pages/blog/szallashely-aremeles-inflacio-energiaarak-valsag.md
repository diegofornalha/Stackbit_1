---
layout: PostLayout
title: Hogyan emelj árat szálláshelyeden?
date: '2022-11-10'
excerpt: >-
  Sokan félnek, ha túl drága lesz a szálláshely, vendégeket bukhatnak. Az
  áremelkedés azonban nem ördögtől való, csak jól kell meghatározni a mértékét.
featuredImage:
  type: ImageBlock
  url: /images/content (3)-bb802683.png
  altText: 'Energiaválság – mit lehet költségekkel kezdeni szállásadóként? '
  elementId: ''
  styles:
    self:
      opacity: 100
bottomSections: []
seo:
  title: Hogyan emelj árat szálláshelyeden? | Appartman Blog
  description: >-
    Sokan félnek, ha túl drága lesz a szálláshely, vendégeket bukhatnak. Az
    áremelkedés azonban nem ördögtől való, csak jól kell meghatározni a
    mértékét.
author: content/data/team/person-xqkrwa90t.json
---
`Az augusztus óta érvényes energiaárak rengeteg szállásadót érintenek érzékenyen, sokaknál a téli működés is kérdésessé vált. Rengetegen latolgatják, hogy miként lehetne lejjebb faragni az energiafelhasználást a szálláshelyeken, mire lehet megkérni a vendégeket és mire nem, hogyan lehet távolról szabályozni a fűtés- és klímahasználatot, valamint milyen módosítások szükségesek ahhoz, hogy a nyitva tartást ne érintsék a változtatások. Az egyik legkézenfekvőbb megoldás az áremelés, ettől azonban sokan félnek: ha túl drága lesz a szálláshely, vendégeket bukhatnak, amennyiben pedig nincs vendég, még kevésbé éri meg nyitva tartani. Az áremelkedés azonban nem ördögtől való, csak jól kell meghatározni a mértékét.`

![](/images/content%20\(3\)-bb802683.png)

### Minden drágább lesz…

Először is, olyan szempontból most mindenképpen jó helyzetben vagy egy áremeléshez, hogy minden folyamatosan drágul, ezért senkit nem lep meg vagy háborít fel, hogy Te is többet kérsz a szálláshelyért. Nyilvánvalóan a vendégeid is tudják, hogy megnőnek a költségeid
az energiaárakkal, illetve a Te megélhetésed is többe kerül, ezért, ha bosszantó is a folyamatos drágulás minden területen, váratlanul senkit nem fog érni. Ilyen szempontból **könnyebb most árat emelni, mint egy csendesebb időszakban.**

#### … a vendégeidnek viszont kevesebb pénzük van

Másrészről, éppen az általános drágulás az oka annak, hogy a vendégeid pénztárcája valószínűleg laposabb a megszokottnál, ezért van rá esély, hogy érzékenyen érinti őket egy újabb áremelkedés. Ettől függetlenül természetesen a saját túlélésed érdekében muszáj magasabb árakkal dolgoznod, de egyáltalán **nem mindegy az emelés mértéke.**

### Amit NE tegyél:

A jelenlegi helyzetet sajnos sokan kihasználják. Tudják, hogy most könnyebb elfogadtatni az emberekkel az áremelkedést, és akkora mértékű változást igyekeznek eszközölni, ami viszont már nem feltétlenül indokolt vagy reális.

Igen, az [energiaárak a többszörösére növekedtek](https://appartman.hu/blog/energiavalsag-megnovekedett-rezsikoltsegek-maganszallashely/), a boltban az élelmiszerek ára is sokkal magasabb, a mindennapi élet költségei jelentősen megugrottak, ez azonban **nem jelenti azt, hogy következmények nélkül lehet drasztikus mértékben emelni az árakat a szálláshelyeken.** Vagyis lehet, de a vendégek nem fogják kifizetni. Enni muszáj, rezsit fizetni muszáj, utazni viszont nem muszáj – ebből következik, hogy az élelmiszer és az energia ára lehet jóval több, ki fogják fizetni, a szállásé viszont nem, mert **ez egy tipikusan olyan terület, amin elkezdenek spórolni, ha szükséges.**

Szolgáltatói oldalról egyértelmű, hogy a megemelkedett költségeket valamennyire át kell hárítani a vendégekre, de ilyen mértékű általános drágulás mellett nem lehet 100 százalékban. Azaz nyilvánvaló, hogy **valamennyit magunknak kell benyelni a keletkezett veszteségből.**

### Hogyan határozd meg az emelés mértékét?

#### Nézd meg a hasonló ingatlanok árait!

A legegyszerűbb és legstabilabb alap, ha a körbenézel, hogy **a környékeden a tiédhez hasonló kategóriás szálláshelyek milyen árakon mennek.** Környékbeliként valószínűleg azzal is tisztában vagy, hogy ezeknek a helyeknek mekkora a forgalmuk és a főszezonon
kívül milyen könnyen szereznek vendéget. Azokhoz a szálláshelyekhez érdemes igazítani a saját árazásodat, amik a főszezonon kívül is viszonylag jól mennek és a tiédhez hasonló kategóriájúak.

A kategória belövésénél azonban ne csak a csillagok számát nézd meg, ha már megvolt a [minősítés](https://appartman.hu/blog/szallashely-minosites-hatarido/), hanem azt is, hogy **milyen a szálláshely elhelyezkedése.** Egy balatoni ingatlan esetében például egyértelműen többet lehet elkérni egy közvetlenül, vagy majdnem közvetlenül vízparti szállásért, mint egy olyanért, ami 5 perc sétára van a tótól.

#### Adj egy kicsit többet az emelések után!

Elfogadhatóbbá teheted a megemelt áraidat, ha egy kicsit [felturbózod szolgáltatást](https://appartman.hu/blog/tippek-a-kozvetlen-foglalasok-novelesere-vendeghazak-apartmanok/), azaz olyan **apróságokkal kedveskedsz a vendégeknek**, amelyik exkluzív érzetet keltenek. Ilyen lehet egy kis csoki a párnán, üdvözlőital bekészítése, mindennapos takarítás stb. Ezeknek a költsége minimális, de érzésre nagymértékben emelik a színvonalat.

### Nem a költségek számítanak, hanem a vendég pénztárcája!

Az áremelés mértékének meghatározásakor tehát mindig próbálj reális keretek között mozogni, és vedd figyelembe a közvetlen piaci környezetet. Egy áremelésnél, bár az elsődleges mozgatórugót nyilvánvalóan a megnövekedett költségeit jelentik, **nem az az irányadó, hogy Te mennyivel költesz többet havonta**, hanem az, hogy a vendégek szempontjából mekkora mértékű emelés lehet még elviselhető, megfizethető.

Ha látványosan drágább vagy a többi szálláshelynél, de nem nyújtasz jól érzékelhetően többet, akkor valószínűleg inkább máshol foglalnak majd, ezt pedig muszáj szem előtt tartanod!
