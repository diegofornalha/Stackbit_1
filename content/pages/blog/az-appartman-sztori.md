---
layout: PostLayout
title: Az Appartman sztori
date: '2021-11-18'
excerpt: >-
  Mi az online direkt foglalások nagy előnye, és milyen módszereket érdemes
  alkalmazni, hogy növeljük az arányát?
featuredImage:
  type: ImageBlock
  url: /images/appartman-sztori-og-ba837406.png
  altText: Direkt foglalás tippek vendégházaknak apartmanoknak borítókép
  caption: ''
bottomSections: []
seo:
  title: Hogyan növeljük direkt foglalásaink számát? | Appartman Blog
  description: >-
    Mi az online direkt foglalások nagy előnye, és milyen módszereket érdemes
    alkalmazni, hogy növeljük az arányát?
author: content/data/team/desmond-eagle.json
---
## Mit jelent a direkt foglalás?

Egy szállás esetében direkt foglalásról akkor beszélünk, ha a foglaló közvetlenül a vendégházat, panziót vagy hotelt felkeresve foglal, kihagyva a szállásközvetítő oldalakat (Szállás.hu, Booking, Airbnb).

A közvetítő oldalak kb. 12–16% jutalékot számítanak fel, ezért a direkt foglalások növelik vendégházunk nyereségességét és lehetőséget nyújtanak, hogy közvetlenebb kapcsolatot építsünk ki vendégeinkkel.

Ez nem azt jelenti, hogy a szállásközvetítő oldalak rosszak, hiszen bárhonnan érkezik is a vendégfoglalás, örülünk, ugyanakkor érdemes értékesítésünket és online megjelenésünket tekintve több lábon állni.

## Hogyan növelhetjük direkt foglalásaink számát?

### 1. Jutalékmentes foglalómotor használata

Egy könnyen kezelhető, [weboldalba építhető foglalómotor](https://appartman.hu/blog/maganszallashely-jutalekmentes-foglalomotor-naptarszinkronnal/) segít abban, hogy vendégeid naprakész információt kapjanak a foglaltságról, árakról és kedvezményekről.

Sok esetben a hosszú foglalási szabályok (pl.: vendégszám, szezon, érkezés) megzavarja a látogatókat, ami miatt lehet, hogy inkább a jól bevált szállásközvetítő oldalon foglal.

> Eltérő kutatások azt mutatják, hogy a vendégfoglalások 25–39%-a mobilról érkezik. A pontos arány változhat korosztálytól és az utazás céljától is, ugyanakkor sokan mobilról keresik ki szállásukat és asztali gépről foglalnak.

Egy mobilbarát foglalómotor — egyedi beállításaid alapján — megmutatja a látogatónak, hogy az általa kijelölt időszakra van-e még szabad hely és az mennyibe kerül.

Fontos az is, hogy ez a folyamat egyszerű és gyors legyen, hiszen itt már a látogató eldöntötte, hogy tetszik neki a szálláshelyed és a szabad időpontokat és árakat böngészi.

### 2. Megbízható weboldal

Ahhoz, hogy növeljük a direkt foglalásaink számát meg kell nyugtatnunk a weboldal látogatóinkat, hogy ha itt foglalnak, akkor gördülékenyen megérkezik hozzánk a foglalás és zavartalanul készülhetnek a kikapcsolódásukra.

Egy elavult weboldal, rossz felbontású képekkel, rossz első benyomást kelthet az odatévedőknek, ezért mindenképp fontos, hogy törekedjünk arra, hogy naprakész legyen a weboldalunk kialakítása.

Könnyítsük meg a látogatók dolgait, hogy szembetűnő helyre rakjuk a **“Foglalj most”** gombot, hogy egyszerű legyen navigálniuk az oldalon.

### 3. Közösségi média marketing

Ha már van egy jó alapunk, hogy közvetlen foglalásokat fogadjunk, nincs más hátra, mint a marketing.

Legyünk aktívak Facebookon, Instagramon vagy akár a TikTokon. Készítsünk képeket, mutassuk be a környéket és osszuk meg a közelgő eseményeket.

> Akinek van hozzá kedve, ajánlom a [**Canva**](https://www.canva.com/) szerkesztőjét, ahol egyszerűen lehet közösségi média tartalmakat készíteni.

A posztokban pedig linkeljük be a weboldalunk foglalási oldalát.

### 4. Elérhetőség

Ha már sikerült felkelteni a kikapcsolódni vágyók figyelmét a szálláshelyünkkel, akarva-akaratlanul érkezni fognak hozzánk a kérdések. Igyekezzünk gyors választ adni, hogy véletlenül se legyen ideje vendégünknek más szálláshelyet keresni.

A foglalómotorunk email automatizmusai sokat segíthetnek abban, hogy a gyakran felmerülő kérdéseket a foglalást követően megválaszolja. Itt beállíthatjuk, hogy milyen automatikus emailt küldjön ki a rendszer a foglalás véglegesítése után a foglaló email címére. 

Megadhatjuk például, hogy hová utalja az előleget, mikor érkezhet/távozhat és, hogy honnan tudja megközelíteni a szálláshelyünket stb. Ezen felül pedig személyre szabott információkat is beállíthatunk.

Ha érdekesnek találtad a cikkünket, csatlakozz a [Szállásadók szakmai közösségéhez](https://www.facebook.com/szallasadokkozossege) további tartalmakért!
