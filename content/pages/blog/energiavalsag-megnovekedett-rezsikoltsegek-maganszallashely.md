---
layout: PostLayout
title: >-
  Hogyan emelj árat szálláshelyeden?
date: '2022-11-10'
excerpt: >-
Sokan félnek, ha túl drága lesz a szálláshely, vendégeket bukhatnak. Az áremelkedés azonban nem ördögtől való, csak jól kell meghatározni a mértékét.
featuredImage:
  type: ImageBlock
  url: /images/content (4).png
  altText: 'Energiaválság – mit lehet költségekkel kezdeni szállásadóként? '
  elementId: ''
  styles:
    self:
      opacity: 100
bottomSections: []
seo:
  title: >-
    Hogyan emelj árat szálláshelyeden? | Appartman Blog
  description: >-
    A nyáron bejelentett új rezsiárak sok embert érintettek érzékenyen, a
    szállásadók pedig különösen megérezhetik ennek a súlyát. Igaz ez különösen
    azokra, akik az őszi-téli időszakban is nyitva szoktak tartani, hiszen
    esetükben fűteni kell a szálláshelyeket is, aminek komoly költségei
    lehetnek. 
author: content/data/team/person-xqkrwa90t.json
---
`A nyáron bejelentett új rezsiárak sok embert érintettek érzékenyen, a szállásadók pedig különösen megérezhetik ennek a súlyát. Igaz ez különösen azokra, akik az őszi-téli időszakban is nyitva szoktak tartani, hiszen esetükben fűteni kell a szálláshelyeket is, aminek komoly költségei lehetnek. Nyilván a fűtés típusától is függ, hogy pontosan mennyivel is kell számolni, az azonban valószínű, hogy a gázzal, illetve árammal fűtők magasabb számlákat fognak kapni. Ez egyeseknél akkora összeg is lehet, hogy kérdésessé válik, megéri-e egyáltalán a téli időszakban is nyitva tartani.`

![](/images/content%20\(5\).png)

## A vendégek nem fognak spórolni

A szállásadók számára azért is lehet különösen durva mértékű a rezsinövekedés, mert gyakran tapasztalható, hogy a vendégek meg sem próbálnak takarékosan fűteni, vagy takarékosan használni a klímát. Hiszen ezek költségei nem terhelik őket közvetlenül, fix áron veszik ki a szálláshelyet, ami minden költséget tartalmaz. Ez az egyik oka annak, hogy a szállásadók oldaláról viszont nem biztos, hogy a megemelkedett árakkal is érdemes lesz kiadni a szálláshelyeket a fűtési szezonban.

Az természetesen irreális elvárás lenne a vendégektől, hogy spóroljanak, alacsonyabb hőfokot tartsanak, mint amennyi ideális a számukra. A vendégek komfortérzete kulcsfontosságú egy szálláson, ezért az nem járható út, hogy őket kérjük spórolásra, vagy egyszerűen csak alacsonyabbra állítjuk számukra a fűtést. Mindenképpen a szokásos használatot kell tehát alapul venni, és ezekkel fogyasztásokkal kell
számolnunk.

## Sokat segít a korszerűsítés

Mivel a megemelkedett a rezsiköltségek várhatóan véglegesen velünk maradnak, ezért hosszabb távon mindenképpen érdemes korszerűsítésben gondolkodni, ha egyébként is szükség lenne rá, és aktuális lett volna a szálláshely kisebb-nagyobb mértékű felújítása.

Amennyiben például az épület nincs szigetelve, célszerű megtenni. Ha a nyílászárók nem éppen újak, nem a legjobban szigetelnek, ezek cseréje is sokat számít. A felújításba akár a fűtés korszerűsítése is beleférhet, vagy más fűtési módra való átállás. Amennyiben eddig csak terv maradt a napelemes rendszer telepítése, most itt lehet az idő a megvalósításra.

Természetesen ugyanakkor mi is tudjuk, hogy az imént felsorolt munkák pénzbe kerülnek, méghozzá nem is kevésbe. Éppen ezért, sokak számára ezek most nem jelentenek megoldást. Aki jelenleg nem tud korszerűsíteni, vagy nincs olcsóbb alternatívája a fűtésre, annak egyértelműen az a nagy kérdés, hogy megéri nyitva tartani a szálláshelyet a téli időszakban, vagy jobban, ha inkább csak szezonban várja a vendégeket.

## Állandó nyitva tartás vagy szezonális működés?

A kérdésre a válasz függ az általános forgalomtól, attól, hogy mennyi vendég szokott megfordulni a szálláshelyen átlagosan, illetve milyen áron tudjuk kiadni a szálláshelyet. Amennyiben a forgalom megcsappan ebben az időszakban, segíthet, ha egy kicsit több energiát fordítunk a vendég szerzésre, többen ugyanis könnyebben termeli ki a költségeket.

Hogy ez reálisan járható út-e, az nagyban függ attól, hogy az őszi-téli időszakban milyen programlehetőségek vannak a közelben, milyen nevezetességek látogathatók. Sajnos sokak dolgát nehezíti, hogy – szintén a megemelkedett fenntartási költségek miatt – nagyon sok látogatót vonzó létesítményt is bezárnak, így pedig az adott környék turisztikai értéke is átmenetileg csökken.

Első körben érdemes átgondolni, hogy vannak-e ilyen hátráltató tényezők a Te szálláshelyed környékén is, és ha igen, akkor ezeknek köszönhetően vajon mennyivel csökkenhet a szálláshelyek forgalma. Ez is meghatározza ugyanis, hogy érdemes-e nyitva tartani, vagy jobban jársz, ha bezársz a fűtési szezonra.

## Biztos jobban megéri zárva lenni?

Ha első ránézésre a zárás felé is húzna a józan ész, azt is gondold át, hogy mennyire lesz könnyű újraindítani a forgalmat több hónap kiesés után, nyersz-e a kihagyással annyit, hogy megéri üresen hagyni a szálláshelyet. Értelemszerűen alacsonyabbak lesznek a számlák, ha
nincsenek vendégek az apartmanban, azonban valamennyi költség így is keletkezik, amit vendégek híján nem tudsz kitermelni, saját  zsebből kell fizetned.

A helyzet tehát elég sokrétű, időt kell szánni a számolásra és alaposan mérlegelni azt, hogy valóban jobban jársz-e a passzív időszakkal, és ha igen, akkor mennyivel. Könnyen lehet, hogy egy kis áremelés megoldást jelenthet megnövekedett költségeidre. Ha okosan a árazol, a vendégeknek ez nem fog problémát jelenteni, számodra viszont továbbra is vállalható lesz a nyitva tartás ősszel és télen.

Minden szálláshely esetében más jelenti a jó megoldást, ezért általános érvényű tanács nincs –mindenkinek egyénileg kell mérlegelnie a helyzetét.
